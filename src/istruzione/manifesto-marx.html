---
layout: base.html
title: Manifesto del Partito Comunista Marx
---

        <section class="page-header-section">
            <h1>Il Manifesto del Partito Comunista</h1>
            <p>di Karl Marx e Friedrich Engels, 1848 - Analisi commentata da "La Giovane Fino"</p>
        </section>

        <div class="content-wrapper">
            <div class="container article-container"> 
                
                <h2>Introduzione</h2>
                <p>Uno spettro si aggira per l’Europa – lo spettro del comunismo. Tutte le potenze della vecchia Europa si sono alleate in una santa battuta di caccia contro questo spettro: papa e zar, Metternich e Guizot, radicali francesi e poliziotti tedeschi.</p>
                <p>Quale partito d’opposizione non è stato tacciato di comunismo dai suoi avversari di governo? Quale partito d’opposizione non ha rilanciato l’infamante accusa di comunismo tanto contro gli uomini più progressisti dell’opposizione stessa, quanto contro i suoi avversari reazionari?</p>
                <p>Da questo fatto scaturiscono due conclusioni. Il comunismo è ormai riconosciuto come potenza da tutte le potenze europee. È ormai tempo che i comunisti espongano apertamente in faccia a tutto il mondo la loro prospettiva, i loro scopi, le loro tendenze, e che alla fiaba dello spettro del comunismo contrappongano un manifesto del partito stesso.</p>
                <p>A questo scopo, comunisti delle più diverse nazionalità si sono riuniti a Londra e hanno redatto il seguente manifesto, che viene pubblicato in lingua inglese, francese, tedesca, italiana, fiamminga e danese.</p>
                
                <blockquote class="comment-box">
                    <p><strong>Nota del collettivo:</strong> L'incipit è folgorante. Invece di difendersi, Marx ed Engels rovesciano l'accusa. Ammettono: "Sì, facciamo paura alle classi dominanti, e ora vi spieghiamo perché". Trasformano un insulto ("comunista") in un simbolo di potenza. Questo è un atto politico potentissimo: rivendicare con orgoglio l'identità che il nemico ti affibbia. È un manifesto che non chiede permesso, ma dichiara una realtà già in atto. Oggi, sfortunatamente, siamo troppo abituati ad una "sinistra" che non rivendica affatto la sua identità ma sembra doversi scusare quando propone riforme troppo radicali per cacciare le accuse di comunismo.</p>
                </blockquote>

                <h2>I. Borghesi e Proletari</h2>
                <p>La storia di ogni società sinora esistita è storia di lotte di classi.</p>
                <p>Liberi e schiavi, patrizi e plebei, baroni e servi della gleba, membri delle corporazioni e garzoni, in una parola oppressori e oppressi sono sempre stati in contrasto fra di loro, hanno sostenuto una lotta ininterrotta, a volte nascosta, a volte palese: una lotta che finì sempre o con una trasformazione rivoluzionaria di tutta la società o con la comune rovina delle classi in lotta.</p>
                <p>Nelle epoche passate della storia troviamo quasi dappertutto una completa suddivisione della società in diversi ceti e una multiforme graduazione delle posizioni sociali. Nell’antica Roma abbiamo patrizi, cavalieri, plebei, schiavi; nel Medioevo, signori feudali, vassalli, membri delle corporazioni, garzoni, servi della gleba, e anche qui, in quasi ciascuna di queste classi, ulteriori particolari graduazioni.</p>
                <p>La moderna società borghese, sorta dalla rovina della società feudale, non ha eliminato i contrasti di classe. Al contrario, ha prodotto nuove classi, nuove condizioni di oppressione, nuove forme di lotta. La nostra epoca, l’epoca della borghesia, si distingue però perché ha semplificato i contrasti di classe. L’intera società si divide sempre più in due grandi campi nemici, in due grandi classi che si fronteggiano direttamente: borghesia e proletariato.</p>
                
                <blockquote class="comment-box">
                    <p><strong>Nota del collettivo:</strong> Questo è il pilastro del materialismo storico. Il motore della storia non è la volontà di un re o l'illuminazione di un filosofo, ma lo scontro materiale tra gruppi di persone con interessi economici opposti (classi). La novità del capitalismo, secondo Marx, è che ha "semplificato" questo scontro in una polarizzazione tra chi possiede i mezzi di produzione (la borghesia) e chi possiede solo la propria capacità di lavorare (il proletariato). Oggi il quadro sembra più complesso (partite IVA, gig economy, ecc.), ma la domanda resta valida: questa polarizzazione fondamentale esiste ancora? Come si manifesta?</p>
                </blockquote>

                <p>La borghesia ha avuto nella storia una funzione sommamente rivoluzionaria. Dove è giunta al potere, essa ha distrutto tutte le condizioni di vita feudali, patriarcali, idilliche. Essa ha spietatamente stracciato i variopinti legami che nella società feudale avvincevano l’uomo ai suoi superiori naturali, e non ha lasciato tra uomo e uomo altro vincolo che il nudo interesse, lo spietato “pagamento in contanti”. [...] In una parola, al posto dello sfruttamento velato da illusioni religiose e politiche, ha messo lo sfruttamento aperto, senza vergogna, diretto, secco.</p>
                <p>La borghesia non può esistere senza rivoluzionare di continuo gli strumenti di produzione, dunque i rapporti di produzione, dunque tutti i rapporti sociali. [...] Il continuo rivoluzionamento della produzione, l’incessante scuotimento di tutte le condizioni sociali, l’eterna incertezza e l’eterno movimento distinguono l’epoca della borghesia da tutte le epoche precedenti. [...] Con il rapido miglioramento di tutti gli strumenti di produzione, con le comunicazioni rese infinitamente più facili, la borghesia trascina nella civiltà anche le nazioni più barbare.</p>
                
                <blockquote class="comment-box">
                    <p><strong>Nota del collettivo:</strong> Marx ed Engels non sono nostalgici del passato. Riconoscono con lucidità la potenza distruttiva e creatrice del capitalismo. La borghesia è stata una forza "rivoluzionaria": ha abbattuto dogmi, ha creato tecnologie incredibili e ha connesso il mondo. Ma questo progresso ha un prezzo altissimo: la dissoluzione di ogni legame umano che non sia basato sul profitto. Tutto diventa merce. La precarietà diventa la norma ("l'eterna incertezza"). Suona familiare? Il capitalismo è instabilità per sua natura, non un'eccezione temporanea.</p>
                </blockquote>

                <p>Ma la borghesia non ha soltanto forgiato le armi che la uccideranno; ha anche generato gli uomini che impugneranno quelle armi: i moderni operai, i proletari. Nella stessa misura in cui si sviluppa la borghesia, cioè il capitale, si sviluppa anche il proletariato, la classe dei moderni operai, i quali vivono solo fin quando trovano lavoro, e trovano lavoro solo fin quando il loro lavoro accresce il capitale. Questi operai, che sono costretti a vendersi al dettaglio, sono una merce come ogni altro articolo di commercio e perciò ugualmente esposti a tutte le alterne vicende della concorrenza, a tutte le oscillazioni del mercato.</p>
                <p>La lotta del proletariato contro la borghesia comincia con la sua esistenza. Dapprima lottano i singoli operai, poi gli operai di una fabbrica, poi gli operai di un ramo di lavoro in un dato luogo contro il singolo borghese che li sfrutta direttamente. [...] Ma con lo sviluppo dell’industria il proletariato non solo si accresce di numero; esso si addensa in masse più grandi, la sua forza cresce ed esso la sente di più. Gli interessi, le condizioni di esistenza all’interno del proletariato si livellano sempre più, perché la macchina cancella sempre più le differenze del lavoro e riduce il salario quasi dappertutto a un livello ugualmente basso. [...] Di tanto in tanto gli operai vincono, ma solo in modo effimero. Il vero risultato delle loro lotte non è il successo immediato, ma la loro unione sempre più estesa.</p>

                <h2>II. Proletari e Comunisti</h2>
                <p>Qual è la relazione tra comunisti e proletari? I comunisti non costituiscono un partito particolare di fronte agli altri partiti operai. Essi non hanno interessi distinti dagli interessi di tutto il proletariato. Non erigono princìpi particolari, sui quali vogliano modellare il movimento proletario.</p>
                <p>I comunisti si distinguono dai restanti partiti proletari solo perché, d’un lato, nelle diverse lotte nazionali dei proletari, essi pongono in evidenza e fanno valere quegli interessi comuni dell’intero proletariato che sono indipendenti dalla nazionalità; dall’altro, perché nelle diverse fasi di sviluppo che la lotta tra proletariato e borghesia attraversa, essi rappresentano sempre l’interesse del movimento complessivo. Di conseguenza i comunisti sono, in pratica, la parte più risoluta e che più spinge in avanti dei partiti operai di ogni paese; dal punto di vista teorico, essi hanno il vantaggio sul resto della massa del proletariato di comprendere le condizioni, l’andamento e i risultati generali del movimento proletario.</p>
                <p>Lo scopo immediato dei comunisti è lo stesso di tutti gli altri partiti proletari: formazione del proletariato in classe, rovesciamento del dominio della borghesia, conquista del potere politico da parte del proletariato. Le tesi teoriche dei comunisti non poggiano affatto su idee, su princìpi inventati o scoperti da qualche riformatore del mondo. Esse sono soltanto espressioni generali dei rapporti di fatto di una lotta di classe che esiste, di un movimento storico che si svolge sotto i nostri occhi.</p>

                <blockquote class="comment-box">
                    <p><strong>Nota del collettivo:</strong> Chi sono i comunisti? Non un club esclusivo, ma la parte più cosciente e internazionalista della classe lavoratrice. Il loro punto di forza non è avere una ricetta magica, ma "comprendere le condizioni, l’andamento e i risultati generali del movimento". Non si mettono sopra la classe, ma ne sono l'avanguardia teorica e pratica. È un invito a unire analisi rigorosa (capire come funziona il sistema) e azione militante (spingere il movimento in avanti).</p>
                </blockquote>

                <p>Ci si è rimproverato, a noi comunisti, di voler abolire la proprietà acquistata col lavoro personale, frutto del proprio lavoro; quella proprietà che costituirebbe il fondamento di ogni libertà, attività e autonomia personale. Proprietà frutto del proprio lavoro, guadagnata, meritata! Parlate della proprietà del piccolo borghese, del piccolo contadino, che ha preceduto la proprietà borghese? Non abbiamo bisogno di abolirla, l’ha abolita e la abolisce giorno per giorno lo sviluppo dell’industria.</p>
                <p>Oppure parlate della moderna proprietà privata borghese? Ma il lavoro salariato, il lavoro del proletario, crea proprietà per il proletario? Niente affatto. Esso crea il capitale, cioè quella proprietà che sfrutta il lavoro salariato, che può accrescersi solo a condizione di generare nuovo lavoro salariato, per sfruttarlo di nuovo. [...] Essere capitalista significa occupare nella produzione non solo una posizione puramente personale, ma una posizione sociale. Il capitale è un prodotto comune e non può essere messo in moto se non dall’attività comune di molti membri, anzi, in ultima analisi, solo dall’attività comune di tutti i membri della società. Il capitale non è dunque una potenza personale; è una potenza sociale.</p>
                <p>Voi ci accusate di voler abolire la proprietà privata. Ma nella vostra società attuale la proprietà privata è abolita per nove decimi dei suoi membri; anzi, essa esiste proprio in quanto non esiste per quei nove decimi. Voi ci accusate, dunque, di voler abolire una proprietà che presuppone come sua condizione necessaria la mancanza di proprietà per l’enorme maggioranza della società. In una parola, voi ci accusate di voler abolire la vostra proprietà. Ebbene sì, questo è ciò che vogliamo.</p>
                
                <blockquote class="comment-box">
                    <p><strong>Nota del collettivo:</strong> Questo è il passaggio più calunniato e importante da capire. Marx qui fa una distinzione netta. <b>Proprietà personale</b> (la casa, la macchina, i vestiti): frutto del proprio lavoro, non viene toccata. Anzi, il capitalismo la distrugge già per molti. <b>Proprietà privata dei mezzi di produzione</b> (fabbriche, grandi imprese, banche): questa è una potenza sociale usata da pochi per sfruttare molti, e questa sì che va abolita, ovvero collettivizzata. È la differenza tra "il mio spazzolino" e "la fabbrica di spazzolini". I comunisti non vogliono le case della gente, vogliono che nessuno possa arricchirsi possedendo la fabbrica in cui altri lavorano.</p>
                </blockquote>
                
                <p>I comunisti si distinguono inoltre perché aboliscono la patria, la nazionalità. Gli operai non hanno patria. Non si può togliere loro ciò che non hanno. Poiché il proletariato deve dapprima conquistare il potere politico, elevarsi a classe nazionale, costituirsi in nazione, esso è ancora nazionale, benché non certo nel senso della borghesia. [...]</p>
                <p>Senza dubbio, le idee dominanti di un’epoca sono sempre state soltanto le idee della classe dominante.</p>
                <p>Abbiamo già visto sopra come il primo passo nella rivoluzione operaia sia l’elevazione del proletariato a classe dominante, la conquista della democrazia. Il proletariato si servirà del suo potere politico per strappare progressivamente alla borghesia tutto il capitale, per accentrare tutti gli strumenti di produzione nelle mani dello Stato, vale a dire del proletariato organizzato come classe dominante, e per accrescere con la massima rapidità possibile la massa delle forze produttive.</p>
                
                <h2>III. Letteratura socialista e comunista</h2>
                <p>Questa sezione è una lunga e dettagliata critica delle altre forme di "socialismo" presenti all'epoca di Marx, che egli divide in tre categorie principali: </p>
                <ul>
                    <li><strong>1. Il Socialismo Reazionario:</strong> Include a) il socialismo feudale (aristocratici che rimpiangono il vecchio mondo), b) il socialismo piccolo-borghese (piccoli commercianti schiacciati dal grande capitale), e c) il "vero" socialismo tedesco (intellettuali che trasformano il socialismo in una vuota speculazione filosofica). Tutti questi guardano al passato.</li>
                    <li><strong>2. Il Socialismo Conservatore o Borghese:</strong> Include economisti e filantropi che vogliono risolvere i problemi sociali per garantire la sopravvivenza della società borghese. Non vogliono abolire il capitalismo, ma solo "curarne" gli eccessi per renderlo più stabile.</li>
                    <li><strong>3. Il Socialismo e il Comunismo Critico-Utopistici:</strong> Include pensatori come Saint-Simon, Fourier e Owen. Hanno il merito di aver criticato aspramente la società capitalista, ma non hanno ancora compreso il ruolo storico del proletariato come agente rivoluzionario. Propongono modelli di società ideali, piccole comunità sperimentali, ma non una strategia per la conquista del potere.</li>
                </ul>

                <blockquote class="comment-box">
                    <p><strong>Nota del collettivo:</strong> Questo capitolo, spesso ignorato, è un manuale di igiene politica. Ci insegna a diffidare di chiunque si dichiari "socialista" o "di sinistra". Esiste un "socialismo" che in realtà vuole tornare indietro, un altro che vuole solo mettere una pezza al capitalismo per salvarlo (il "green capitalism" o il "capitalismo dal volto umano" sono esempi moderni?), e un altro ancora che si rifugia in utopie astratte senza una vera analisi del potere. Marx ci invita a chiederci sempre: "Questa proposta politica vuole davvero sovvertire i rapporti di produzione, o solo renderli più sopportabili?"</p>
                </blockquote>

                <h2>IV. Posizione dei comunisti di fronte ai diversi partiti di opposizione</h2>
                <p>I comunisti lottano per il conseguimento degli scopi e degli interessi immediati della classe operaia, ma nel movimento presente essi rappresentano al tempo stesso l’avvenire del movimento. [...] In una parola, i comunisti appoggiano ovunque ogni movimento rivoluzionario contro le condizioni sociali e politiche esistenti. Ma in tutti questi movimenti essi pongono in primo piano, come questione fondamentale del movimento, la questione della proprietà, a prescindere dalla forma più o meno sviluppata che essa possa avere assunto.</p>
                <p>Infine, i comunisti lavorano ovunque all’unione e all’intesa dei partiti democratici di tutti i paesi. I comunisti sdegnano di nascondere le loro opinioni e le loro intenzioni. Essi dichiarano apertamente che i loro scopi non possono essere raggiunti che con il rovesciamento violento di tutto l’ordinamento sociale finora esistente. Tremino pure le classi dominanti davanti a una rivoluzione comunista. I proletari non hanno nulla da perdervi fuorché le loro catene. E hanno un mondo da guadagnare.</p>
                <p><strong>PROLETARI DI TUTTI I PAESI, UNITEVI!</strong></p>

                <blockquote class="comment-box">
                    <p><strong>Nota del collettivo:</strong> La conclusione è un grido di battaglia e una dichiarazione di chiarezza. Nessun inganno, nessun compromesso sul fine ultimo. La tattica può prevedere alleanze temporanee con altri partiti, ma la strategia è sempre focalizzata sulla questione della proprietà. La frase finale è un capolavoro di retorica e verità: per la stragrande maggioranza delle persone, che non possiede altro che il proprio lavoro, la fine del capitalismo non è una perdita, ma la più grande delle liberazioni. È la promessa di riprendersi non solo la ricchezza prodotta, ma il tempo, la dignità e il futuro.</p>
                </blockquote>
                
            </div>
        </div>